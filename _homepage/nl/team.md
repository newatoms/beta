---
order: 20
layout: team
---

# Teamwork voor betere content

> “Door samen te werken kunnen we betere content maken, in minder tijd" 
— Boris van Hoytema, Directeur

Het grootste deel van het redactionele werk wordt vandaag de dag nog steeds door individuen gedaan. Eén persoon bedenkt de ideeën, doet onderzoek, doorgrondt moeilijke concepten en deelt zijn bevindingen in het juiste format met zijn doelgroep. Allemaal in z'n eentje. 

Wij vinden dit volstrekt gedateerd.

Ons team is samengesteld uit professionals vanuit allerlei disciplines, met elk hun eigen kwaliteiten die het geheel versterken. Samen creëren we content, van idee tot publicatie. Content die op maat gemaakt is, om zo bij de doelgroep de juiste snaar te raken. 

> “Laat de technologie de saaie dingen doen, ze lijken nooit beledigd te zijn. Tenminste... nog niet"
— Thomas de Beus, Content Developer

Onze manier van werken zorgt voor content met meer waarde, draagkracht en diversiteit. En dit alles in minder tijd, met minder moeite. 

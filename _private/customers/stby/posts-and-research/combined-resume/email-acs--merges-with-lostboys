To: <nettime-nl {AT} nettime.org>
Subject: [Nettime-nl] ACS-i sluit zich aan bij Lost Boys
From: "geert lovink" <geert {AT} xs4all.nl>
Date: Tue, 12 Sep 2000 08:14:37 +1000
List-Id: Nederlandstalige Nettime mailinglist <nettime-nl.nettime.org>
Sender: nettime-nl-admin {AT} nettime.org
From: ACS-i media research & projects <mail {AT} acsi.nl>

Aan alle klanten, relaties en vrienden van ACS-i,

Met veel genoegen willen we u als een van de eersten op de hoogte
brengen van een belangrijke stap in de ontwikkeling van ons bedrijf:
ACS-i gaat zich aansluiten bij Lost Boys. Zoals u wellicht weet is
Lost Boys het afgelopen voorjaar gefuseerd met Netcast en MVLG. Deze
combinatie van toonaangevende specialisten op het gebied van nieuwe
media vormt een voor Nederland uniek geheel. Lost Boys biedt op deze
wijze een heel breed palet van diensten, van business strategie en
branding tot ontwerp, bouw en hosting. En ook op de Europese markt is
Lost Boys een steeds belangrijkere speler, er zijn inmiddels
vestigingen in Barcelona, Madrid, Londen en Warschau en dit netwerk
breidt zich nog altijd verder uit.

ACS-i kent verschillende van de betrokken bedrijven sinds jaren en
heeft met hen in nauwe samenwerking innovatieve internetprojecten
ontwikkeld. ACS-i voelt zich zoals u weet goed thuis in professionele
multidisciplinaire teams en draagt daarin actief bij aan een
doeltreffende en flexibele samenwerking. De formele aansluiting van
ACS-i bij Lost Boys zien wij als een kans om onze kennis en
activiteiten nog optimaler te kunnen inzetten voor vernieuwende en
complexe nieuwe media projecten. Met Lost Boys kunnen wij onze
klanten op internationale schaal en met een bredere expertise van
dienst zijn.

ACS-i zal binnen Lost Boys de disciplines Content Management en
Usability Research vertegenwoordigen. Onze jarenlange ervaring in de
voorhoede van nieuwe media projecten is een belangrijke toevoeging
aan de bestaande disciplines binnen de groep. Zowel content als
usability dragen in steeds toenemende mate bij aan het succes van
e-business. ACS-i gaat deze disciplines voor  Lost Boys
internationaal verder uitbouwen.

Onze services zijn natuurlijk ook nog steeds afzonderlijk inzetbaar.
Voor opdrachten die alleen Content Management of Usability Research
betreffen kunt u nog altijd bij ons terecht. De expertise van de rest
van de groep is beschikbaar, maar zal niet voor alle projecten nodig
zijn.
Wellicht ten overvloede, maar middels deze e-mail willen wij u
verzekeren dat de service en aandacht van ACS-i voor haar huidige
klanten en projecten onverminderd blijven. U kunt als vanouds
vertrouwen op onze toegewijde samenwerking en goede relatie.

De aansluiting bij Lost Boys is een grote uitdaging voor ons. Het
biedt ons, en wellicht ook u, een uitstekend uitgangspunt voor
verdere ontwikkeling en specialisatie op het gebied van online
communicatie en e-business. Mocht u nog vragen hebben of nadere
toelichting willen dan geven wij die vanzelfsprekend graag.

Met vriendelijke groet,
mede namens alle medewerkers van ACS-i,

Geke van Dijk en Bas Raijmakers,
Directeuren ACS-i bv

ACS-i media research & projects
Keizersgracht 8, 1015 CN Amsterdam
Telefoon: (020) 420 4505
Fax: (020) 420 7663
E-mail: mail {AT} acsi.nl
WWW: http://www.acsi.nl/

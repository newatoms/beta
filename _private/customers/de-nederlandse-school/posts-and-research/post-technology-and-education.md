# Onderwijs in een snel veranderende en technologie afhankelijke wereld

> Een oproep

Een groeiend aantal supermarkten wordt tegenwoordig gerund door een handje vol mensen. De AlbertHeijn op het Weteringscircuit in Amsterdam is er zo één. De supermarkt wordt geëxploiteerd zonder lopende banden en zonder kassa-medewerkers zoals we die kennen. Verder, één iemand helpt verward kijkende mensen (en dat zijn er veel) bij het *zelfscannen*, één balie-medewerker, een paar vakkenvullers en een manager.

De interactie met de wereld om ons heen en hoe wij deze begrjpen is de laatste decennia enorm veranderd. Technologie helpt ons om taken makkelijker te maken. Alleen dit betekent niet dat de wereld om ons heen ook makkelijker te begrijpen is.

Bij de Nederlandse School begrijpen we dat we in en veranderende wereld docenten hierin mee moeten nemen. Buiten de gebaande paden en kaders denken helpt het onderwijs te innoveren, te verniewen en helpt leerlingen voor te bereiden op de toekomst. Wij willen graag weten hoe de leiding van scholen nadenkt over de snel veranderende en technologie afhankelijke wereld.

* Hoe kan je als school flexibel meebewegen met een veranderende wereld terwijl je wel binnen de regels van het systeem moet blijven?

* Hoe zorgt de huidige lesstof ervoor dat leerlingen interesses ontwikkelen voor technologie, waar de huidige arbeidsmarkt zo naarstig naar op zoek is?

* Het vak informatica lijkt zo goed als verdwenen op veel middelbare scholen. Hoe denken scholen hierover?

* De wereld waar we aan deelnemen bestaat steeds meer op het web. Zou er meer ruimte moeten komen voor praktisch technische vakken, zoals programeren?

Ben jij iemand die met ons in gesprek wilt gaan om er samen achter te komen hoe we huidige leerlingen kunnen voorbereiden op een toekomst vol technologie? Neem dan [contact](helpdesk@newatoms.com) met ons op voor een telefonisch interview.

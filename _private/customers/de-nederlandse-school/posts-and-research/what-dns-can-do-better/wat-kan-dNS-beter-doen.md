<img src="https://camo.githubusercontent.com/af7cc910e47d97460deda925cd606e8f9d771317/68747470733a2f2f75706c6f61642e77696b696d656469612e6f72672f77696b6970656469612f636f6d6d6f6e732f7468756d622f332f33352f4a6f686e5f436f6e737461626c655f2d5f53746f726d795f5365612c5f4272696768746f6e5f2d5f476f6f676c655f4172745f50726f6a6563742e6a70672f3132383070782d4a6f686e5f436f6e737461626c655f2d5f53746f726d795f5365612c5f4272696768746f6e5f2d5f476f6f676c655f4172745f50726f6a6563742e6a7067" width=100% />
> You can't cross the sea merely by standing and staring at the water - [Rabindranath Tagore](https://nl.wikipedia.org/wiki/Rabindranath_Tagore)


# Wat kan de Nederlandse School beter doen?

Bij de Nederlandse School zijn we continu bezig met het zoeken naar manieren om docenten en scholen te inspireren en te stimuleren om te innoveren in het onderwijs. We zoeken daarvoor naar inspiratie uit allerlei verschillende hoeken om een frisse blik te kunnen bieden aan docenten en ze zo anders naar hun omgeving te laten kijken.

Maar ook wij hebben soms een frisse blik nodig.

## Wij vroegen deelnemende docenten om advies

Om ons te kunnen blijven ontwikkelen en anderen aan te moedigen ons hierbij te helpen, zijn wij in gesprek gegaan met docenten over wat wij beter kunnen doen. Hieronder het advies wat daaruit voortkwam.

### Laat de docenten meer van elkaar leren

Verschillende niveaus tussen leerlingen in één klas kan zowel het leren bevorderen als het tegen gaan. Binnen de masteropleiding van de Nederlandse School zijn docenten de leerlingen en is het dus net zo belangrijk om op niveau, maar vooral ook op het verschil in ervaring te letten.

> “Sommige docenten geven net les en staan nog te overleven in de klas, terwijl andere docenten al 20 jaar les geven en juist op zoek zijn naar een nieuwe drive en ontmoetingen.”

> "Je bent allemaal expert in iets. Ik kan wel een ervaren leraar zijn die al honderdduizend projecten en reizen georganiseerd heeft, maar tegelijkertijd heeft mijn onervaren collega, die net van de universiteit af komt, weer allemaal nieuwe theorieën en inzichten. Daar zou je wel de gelijkheid, of in ieder geval de gelijkwaardigheid in de expertise moeten zoeken.”

Iedere docent heeft expertises, bepaalde skills waarin hij/zij uitblinkt. Door gelijkwaardigheid te creëren zorg je dat iedereen zich geaccepteerd voelt en iets te bieden heeft.

> “De Nederlandse School is een ontmoeting, iedere keer weer met dezelfde docenten die dat programma volgen. Uit die ontmoetingen en gesprekken haal ik veel. Ze zijn inspirerend en je hoort wat mensen tegenkomen in hun werk en hoe zij die dingen oplossen. Dezelfde dingen waar ik tegenaan loop.”

> “Ik heb al meerdere keren gepleit voor langere lunchpauzes, want daar gebeurt de informele uitwisseling die volgens mij heel erg belangrijk is. Er moet meer tijd zijn om die informele uitwisseling met elkaar te kunnen hebben.”

### Zorg dat er altijd goede faciliteiten zijn

WiFi is vaker een probleem als een grote groep mensen bij elkaar zitten en allemaal tegelijkertijd op het netwerk moeten.

> “De Nederlandse School zou de faciliteiten kunnen verbeteren. Afgelopen weekend waren we bijvoorbeeld in Groningen, waar er een slechte internet verbinding was. Uiteindelijk heb ik als ’s avonds op de hotelkamer mijn huiswerk gedaan, maar dat leverde eigenlijk heel veel stress op.”

### Haal sprekers die uit het onderwijs komen

DNS nodigt veel sprekers uit die van buiten het onderwijs komen. Hierdoor krijgen docenten een andere kijk op educatie en  een frisse blik op problemen waar ze tegenaan lopen. Er blijkt echter ook een wens te zijn om mensen van binnen het onderwijs te horen spreken.

> “Ik zou het mooi vinden als we ook wat meer mensen van binnen het onderwijs bij de workshops zouden betrekken. Individueel krijg je de interesante sprekers over het onderwijs niet te pakken."

## De waarde van feedback

Alhoewel je als organisatie de beredenatie achter elke gemaakte keuze kent, blijft het lastig om te zien wat er wel en niet werkt. Vooral omdat wij de masterclasses niet vanuit het perspectief van de deelnemende docenten en scholen kunnen ervaren. Daarom zijn wij super blij met deze feedback, en hopen wij dat dit ook andere docenten motiveert om samen met ons te kijken naar hoe we de Nederlandse School kunnen blijven ontwikkelen. 

Afbeelding: John Constable - [Stormy Sea](https://commons.wikimedia.org/wiki/File:John_Constable_-_Stormy_Sea,_Brighton_-_Google_Art_Project.jpg)

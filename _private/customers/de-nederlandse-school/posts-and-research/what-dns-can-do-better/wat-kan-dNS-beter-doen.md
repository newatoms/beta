<img src="https://camo.githubusercontent.com/af7cc910e47d97460deda925cd606e8f9d771317/68747470733a2f2f75706c6f61642e77696b696d656469612e6f72672f77696b6970656469612f636f6d6d6f6e732f7468756d622f332f33352f4a6f686e5f436f6e737461626c655f2d5f53746f726d795f5365612c5f4272696768746f6e5f2d5f476f6f676c655f4172745f50726f6a6563742e6a70672f3132383070782d4a6f686e5f436f6e737461626c655f2d5f53746f726d795f5365612c5f4272696768746f6e5f2d5f476f6f676c655f4172745f50726f6a6563742e6a7067" width=100% />
> You can't cross the sea merely by standing and staring at the water - [Rabindranath Tagore](https://nl.wikipedia.org/wiki/Rabindranath_Tagore)


# Wat kan de Nederlandse School beter doen?

Bij de Nederlandse School zijn we continu bezig met het zoeken naar manieren om docenten en scholen te inspireren en te stimuleren om te innoveren in het onderwijs. We zoeken daarvoor naar inspiratie uit allerlei verschillende hoeken om een frisse blik te kunnen bieden aan docenten en ze zo anders naar hun omgeving te laten kijken.

Maar ook wij hebben soms een frisse blik nodig.

## Wij vroegen deelnemende docenten om advies

Om ons te kunnen blijven ontwikkelen en anderen aan te moedigen ons hierbij te helpen, zijn wij in gesprek gegaan met docenten over wat wij beter kunnen doen. Hieronder het advies wat daaruit voortkwam.

### Laat de docenten meer van elkaar leren

Verschillende niveaus tussen leerlingen in één klas kan zowel het leren bevorderen als het tegen gaan. Binnen de masteropleiding van de Nederlandse School zijn docenten de leerlingen en is het dus net zo belangrijk om op niveau, maar vooral ook op het verschil in ervaring te letten.

> “Sommige docenten geven net les en staan nog te overleven in de klas, terwijl andere docenten al 20 jaar les geven en juist opzoek zijn naar een nieuwe drive en ontmoetingen.”

> "Je bent allemaal expert in iets. Ik kan wel een ervaren leraar zijn die al honderdduizend projecten en reizen georganiseerd heeft, maar tegelijkertijd heeft mijn onervaren collega, die net van de universiteit af komt, weer allemaal nieuwe theorieën en inzichten. Daar zou je wel de gelijkheid, of in ieder geval de gelijkwaardigheid in de expertise moeten zoeken.”

Iedere docent heeft expertises, bepaalde skills waarin hij/zij uitblinkt. Door gelijkwaardigheid te creëren zorg je dat iedereen zich geaccepteerd voelt en iets te bieden heeft.

> “De Nederlandse School is een ontmoeting, iedere keer weer met dezelfde docenten die dat programma volgen. Uit die ontmoetingen en gesprekken haal ik veel. Ze zijn inspirerend en je hoort wat mensen tegenkomen in hun werk en hoe zij die dingen oplossen. Dezelfde dingen waar ik tegenaan loop.”

> “Ik heb al meerdere keren gepleit voor langere lunchpauzes, want daar gebeurt de informele uitwisseling die volgens mij heel erg belangrijk is. Er moet meer tijd zijn om die informele uitwisseling met elkaar te kunnen hebben.”

### Zorg dat er altijd goede faciliteiten zijn

WiFi is vaker een probleem als een grote groep mensen bij elkaar zitten en allemaal tegelijkertijd op het netwerk moeten.

> “De Nederlandse School zou de faciliteiten kunnen verbeteren. Afgelopen weekend waren we bijvoorbeeld in Groningen, waar er een slechte internet verbinding was. Uiteindelijk heb ik als ’s avonds op de hotelkamer mijn huiswerk gedaan, maar dat leverde eigenlijk heel veel stress op.”

### Haal sprekers die uit het onderwijs komen

DNS nodigt veel sprekers uit die van buiten het onderwijs komen. Hierdoor krijgen docenten een andere kijk op educatie en  een frisse blik voor bepaalde problemen waar ze tegenaan lopen. Echter is er toch ook een wens om ook sprekers van binnen het onderwijs uit te horen.   

> “Ik zou het mooi vinden als we ook wat meer mensen van binnen het onderwijs bij de workshops betrekken. Alhoewel we nu veel creatieve ideeën voor in het onderwijs krijgen, zou het ook interesant zijn om met meer mensen uit het onderwijs in contact komen, anders dan de mensen die we al kennen. Individueel krijg je de interesante sperkers over het onderwijs niet te pakken.”

## De waarde van feedback

Als organisatie ken je de beredenatie achter elke gemaakte keuze. Hierdoor is het vaak lastig om vast te stellen wat wel en wat niet goed werkt. Daarnaast verandert de wereld continu en moeten sommige gemaakte keuzes geherevalueerd worden. Wij proberen dit regelmatig te doen, maar wij ervaren de situatie natuurlijk heel anders dan deelnemende docenten. Om goede keuzes te maken hebben wij feedback nodig.

Wij hopen met dit artikel te laten zien dat wij feedback zeer waarderen en graag een open communicatie willen behouden. Denk je dat iets beter kan? Spreek ons dan aan op één van de workshops of bel ons.

Afbeelding: John Constable - [Stormy Sea](https://commons.wikimedia.org/wiki/File:John_Constable_-_Stormy_Sea,_Brighton_-_Google_Art_Project.jpg)

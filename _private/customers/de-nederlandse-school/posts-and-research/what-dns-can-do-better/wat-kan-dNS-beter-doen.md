<img src="http://static6.depositphotos.com/1055089/664/v/950/depositphotos_6644519-Vector-vintage-background-made-from-speech-bubbles.jpg" width=100% />

# Wat kan de Nederlandse School beter doen?

Bij de Nederlandse School zijn we continu bezig met het zoeken naar manieren om docenten en scholen te inspireren en te stimuleren om te innoveren in het onderwijs. We zoeken daarvoor naar inspiratie uit allerlei verschillende hoeken om een frisse blik te kunnen bieden aan docenten en ze zo anders naar hun omgeving te laten kijken.

Maar ook wij hebben soms een frisse blik nodig.

Om ons te kunnen blijven ontwikkelen en anderen aan te moedigen ons hierbij te helpen schrijven wij een blogpost over wat docenten vinden wat wij beter kunnen doen.

### Doe meer met het verschil in ervaring tussen docenten

> ...sommige docenten geven net les, die staan nog te overleven in de klas en anderen staan er al 20 jaar en hadden [via de Nederlandse School] zin in weer eens een nieuwe drive en nieuwe ontmoetingen.

### Wat is het nadeel hiervan?
> ...ik merk dat je elkaar soms snel niet spreekt. Dat je dan de [te makkelijke] opdracht samen moet doen ... dit is een beetje jammer van mijn tijd.
Je kan voor twee manieren kiezen [om dit op te lossen]. Je kan of niveaugroepen maken, of je kan er juist voor kiezen om dit niet te doen en de meer ervaren mensen de expert te laten zijn... ik probeer dat af te wisselen.

### Wat is het voordeel van de tweede optie?
> ...ik heb ooit van een collega geschiedenis gehoord: ...je moet altijd een soort gelijkwaardigheid in die expertpositie creëren. Dus je bent allemaal expert in iets. Ik kan wel die ervaren leraar zijn die al honderdduizend projecten en reizen georganiseerd heeft, maar tegelijkertijd komt mijn onervaren collega net van de universiteit en die kent weer alle nieuwe theorieën en inzichten. ...[Diegene] heeft weer meer puf voor dingen dan ik of ... mooier materiaal, ...of ict vaardigheden waar ik van kan leren. Dus daar zou je wel de gelijkheid, of in ieder geval de gelijkwaardigheid in de expertise moeten zoeken.

### Dus de Nederlandse School kan dit dus stimuleren door nadruk te leggen op het feit dat niet iedereen evenveel ervaring heeft, maar dat dat niet betekent dat daardoor de kennis minder waardevol is?

> Ja want zij geven aan ...  samen kennen we een heleboel mensen [en] kun je interessante mensen uitnodigen. En tegelijkertijd denk ik ... dat kan je ook veel meer inzetten in het ontwerpen van het materiaal. Vandaag [heb ik] nog letterlijk in mijn 6e klas een collega een berichtje gestuurd: welke site was dat ook alweer waar al die handige dingen op stonden voor het eindexamen en ik kreeg gelijk antwoord...

### Wat kan de Nederlandse school doen om dit meer te stimuleren?

> ik heb al meerdere keren gepleit voor een langere lunchpauzes... want daar gebeurt die informele uitwisseling en die is denk ik ook heel erg belangrijk ...er moet [dus] tijd zijn om die informele uitwisseling te kunnen hebben met elkaar.

> De Nederlandse School is een ontmoeting iedere keer weer met diezelfde docenten die dat programma volgen. En uit die ontmoetingen en gesprekken met die mensen haal ik ook veel. Die zijn inspirerend en je hoort wat mensen tegenkomen in hun werk en hoe ze die dingen oplossen. Dezelfde dingen waar ik tegenaan loop.

### Teveel gericht op Amsterdam

> Daarnaast zijn wel heel veel stafleden van de Nederlandse School gelokaliseerd in Amsterdam. Dus daar zijn we ook veel geweest. Maar daar is tegelijkertijd ook wel kritiek op gekomen. Want als jij een opleiding wil zijn voor heel Nederland dan kun je niet zeggen dat Amsterdam onze maatschappij in het klein is. Dat is niet zo. Er zijn bijvoorbeeld drie mensen die komen uit Emmen, er zijn drie mensen die komen uit Doorn er zijn mensen die komen uit het zuiden. Je moet wel een open vizier houden.  

### Vind je het geloofwaardig wat de Nederlandse School doet en kunnen ze nog iets doen aan de verwachtingen die ze scheppen?

> Dat is een goeie vraag. Ik denk dat ze hieraan nog wel wat kunnen doen. Ze zouden bepaalde faciliteiten met bepaalde middelen kunnen verbeteren. Afgelopen weekend waren we bijvoorbeeld in Groningen, maar er was nauwelijks WiFi. Dat vind ik belachelijk, je zit op een universiteit en we moeten iets doen. Uiteindelijk heb ik als brave deelnemer s'avonds op de hotelkamer mijn huiswerk gedaan, maar dit levert eigenlijk heel veel stress op. Dan denk ik kijk, dat soort voorwaardes, als jij vraagt om devices mee te nemen—ik had mijn MacBook mee en mijn iPad—dan moet je zorgen dat iedereen probleemloos op wifi kan. Het is wel een heel knullig voorbeeld maar dit vind ik wel een min.

> Wat ik nu wel mooi zou vinden dat we nu als het waren ook wat meer mensen binnen het onderwijs bij betrekken want wat er nu in ons hoofd gebeurt is dat we als het ware creatieve ideeën voor ons onderwijs krijgen. Misschien dat de Nederlandse school ervoor kan zorgen dat ze met wat meer mensen uit het onderwijs in contact komen, anders dan de mensen die we al kennen. Ik weet alleen niet of anderen daar ook op zitten te wachten.

### Sprekers die uit het onderwijs komen
> ...je krijgt van de Nederlandse School artikelen aangereikt van mensen die over onderwijs schrijven. Het zal nu wel mooi zijn als je een keertje een dag zal hebben waar je stuk of wat van dergelijke mensen aanwezig zouden zijn, dat je kan zeggen dat we bepaalde mensen te spreken krijgen over waar we mee bezig zijn. Individueel krijg je die sprekers niet te pakken. Misschien is het nu langzamerhand wel tijd dat we met zijn allen een lijstje maken van de mensen die we zouden willen spreken. In plaats van dat de Nederlandse school ons sprekers aanreikt. Dan staan ze namelijk wat meer open voor degene die wij zouden willen spreken als groep.

### Zijn er nog andere dingen die beter kunnen?

> Wat wel jammer was is dat een van de stafleden van dNS een beetje geruisloos is vertrokken Dat was vrij onduidelijk. Dat vond ik wel jammer. Je bent zo erg met elkaar betrokken en dat vond ik niet heel erg recht doen aan deze persoon. Ik dacht, je gaat niet zomaar door de achterdeur weg. Het was Kayleigh Rosalie en ik vond het bijzonder spijtig om haar zo ineens te moeten missen. Het is ook helemaal niet meer van deze tijd om een kaartje te sturen, maar ik vond het niet helemaal politiek correct en niet zo warm.

## De waarde van feedback

Als organisatie ken je de beredenatie achter elke gemaakte keuze. Hierdoor is het vaak lastig om vast te stellen wat wel en wat niet goed werkt. Daarnaast verandert de wereld continu en moeten sommige gemaakte keuzes geherevalueerd worden. Wij proberen dit regelmatig te doen, maar wij ervaren de situatie natuurlijk heel anders dan deelnemende docenten. Om goede keuzes te maken hebben wij feedback nodig.

Wij hopen met dit artikel te laten zien dat wij feedback zeer waarderen en graag een open communicatie willen behouden. Denk je dat iets beter kan? Spreek ons dan aan op één van de workshops of bel ons.




<!-- > PITCH
## Wat kan de Nederlandse School beter doen?

### Goal

Om inzicht te creëren in de ervaringen van de deelnemers voor zowel intern als extern

### Action

Interviewen we (een) deelnemer(s) over zijn/haar ervaringen met de workshops. We proberen inzicht te creëren in wat er beter kan, in plaats van te focussen op wat er al goed is. Verbeteringen zullen altijd algemeen zijn en nooit over een individu gaan. (We zullen bijvoorbeeld niet zeggen dat Mark te veel praat tijdens de workshop, maar dat het tijdens de workshops soms rumoerig is)

### Voorbeeld vragen

* Naar hoeveel workshops ben je geweest?
* Waren ze allemaal het zelfde in kwaliteit?
* Was er één minder goed dan anderen en hoe kwam dat?
* Hoe is de sfeer tijdens de workshops, en hoe zou deze nog beter kunnen worden?
* Voldoen de workshops aan je verwachtingen?
* Hoe zouden we duidelijkere verwachtingen kunnen scheppen?


### Beredenatie

Door deelnemers te vragen over wat zij denken dat er verbeterd kan worden aan de workshops creëer je meer betrokkenheid bij de deelnemers. Door het te publiceren laat je zien dat je ze serieus neemt en laat je aan de buitenwereld zien dat ook jullie continu bezig zijn met je zelf ontwikkelen. Iets wat je ook verwacht van het onderwijs.

### Outcome

* Inzicht creëren binnen de organisatie
* De wereld laten zien dat jullie je kwetsbaar durven op te stellen
* De relatie met je doelgroep verbeteren
* Een nieuw publiek aanboren. -->

# Innovatieve docenten.

Velen van ons hebben waanzinnige docenten gehad die een blijvende positieve invloed op ons leven hebben gehad. Vaak hebben wij onszelf afgevraagd in hoeverre deze docenten vanuit eigen goeddunken handelden en of ze zich er van bewust zijn geweest hoe belangrijk ze waren in ons leven.  

Wij willen graag meer inzicht krijgen in de gedachtegang van docenten die proberen te innoveren in het onderwijs. Wat vinden ze belangrijk in het onderwijs, voldoet het huidige onderwijssysteem aan hun verlangens, wat doen ze zelf om hun studenten te helpen ontwikkelen en waar halen ze hun inspiratie vandaan? Hoe gaan mededocenten om met hun ondernemingen en hoe staat hun school tegenover hun visie?

## Op deze school is er alle ruimte om een geheel nieuw vak te introduceren

Ellis Stevens is docent maatschappijleer op het Reitveld Lyceum in Doetinchem. Zij volgt samen met de docenten van natuurkunde en CKV workshops aan, en doen opdrachten voor de Nederlandse School.

"Een onderdeel die wij zelf bedacht hebben is dat we een nieuw vak gaan introduceren. Dat vak willen we *Grote vragen* gaan noemen. Daarin gaan maatschappijleer en CKV sowieso samen en daar willen we andere vakken bijaan laten sluiten. Op het Rietveld Lyceum is daar alle ruimte voor om dat daadwerkelijk te gaan starten."   

We zijn benieuwd met wie ze over het onderwijs praten. Doen ze dat alleen met mededocenten, of ook met hun vrienden en familie. Praten ze hier ook met hun leerlingen over?

We zouden willen weten hoe ze hun ideeën en inzichten testen voor de klas, hoe ze erachter komen wat de gevolgen zijn en hoe ze besluiten wat de volgende stappen zijn.

## Leren hoe de maatschapij werkt door een 'misdrijf' op te lossen

Stevens heeft een pilot getest op haar klassen waar op een andere manier de lesstof wordt geleerd dan uit een boek.

"Ik heb de leerlingen op pad gestuurd. Ieder groepje had een misdrijf die zij moesten oplossen. Leerlingen moesten zelf experts interviewen zoals de politie en bankmedewerkers. Van al deze interviews moesten ze een filmpje maken. Kinderen belden uiteindelijk heel stoer en zelfstandig op om afspraken te maken voor hun eigen interview met bijvoorbeeld een politie agent."

"Ik heb hiervan geleerd dat leerlingen door dit soort opdrachten enthousiast raken. Ze gingen met de eerste opdrachten goed aan de slag, maar toen het filmpje uiteindelijk af moest zijn hadden sommigen niet door dat interviewen alleen niet genoeg was, maar dat het filmpje ook gemonteerd en af moest zijn.""

We zijn benieuwd naar de reacties van hun studenten, hebben ze het idee dat ze hun methodes waarderen en uberhaubt doorhebben hoeveel moeite er wordt gestopt in hun ontwikkeling? Moeten ze anderen overtuigen van hun idealen of hebben ze allemaal het zelfde doel?

Stevens moet de opdracht nog evalueren met haar leerlingen. "Ik heb wel al gemerkt dat het belangrijk is dat je veel structuur in de lesstof aanbrengt. Deze evaluaties zijn belangrijk om vervolgens te bepalen of we de pilot een terugkerend onderdeel maken.

Als we deze dingen zouden weten zouden we inzicht kunnen geven in het proces van docenten zodat andere docenten geïnspireerd zouden kunnen worden, leerlingen beter begrijpen waar hun docenten mee bezig zijn en hun ouders snappen waarom er bepaalde dingen in de klas gebeuren. Hopelijk creëren we zo meer ruimte voor innovatie in het onderwijs, en meer waardevolle ervaringen vanuit het onderwijs voor toekomstige generaties.

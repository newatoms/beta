# Innovatieve docenten.

Velen van ons hebben waanzinnige docenten gehad die een blijvende positieve invloed op ons leven hebben gehad. Vaak hebben wij onszelf afgevraagd in hoeverre deze docenten vanuit eigen goeddunken handelden en of ze zich er van bewust zijn geweest hoe belangrijk ze waren in ons leven.  

Wij willen graag meer inzicht krijgen in de gedachtegang van docenten die proberen te innoveren in het onderwijs. Wat vinden ze belangrijk in het onderwijs, voldoet het huidige onderwijssysteem aan hun verlangens, wat doen ze zelf om hun studenten te helpen ontwikkelen en waar halen ze hun inspiratie vandaan?

We zijn benieuwd met wie ze over het onderwijs praten. Doen ze dat alleen met mededocenten, of ook met hun vrienden en familie. Praten ze hier ook met hun leerlingen over?

We zouden willen weten hoe ze hun ideeën en inzichten testen voor de klas, hoe ze erachter komen wat de gevolgen zijn en hoe ze besluiten wat de volgende stappen zijn.

We zijn benieuwd naar de reacties van hun studenten, hebben ze het idee dat ze hun methodes waarderen en uberhaubt doorhebben hoeveel moeite er wordt gestopt in hun ontwikkeling? Hoe gaan mededocenten om met hun ondernemingen en hoe staat hun school tegenover hun visie? Moeten ze anderen overtuigen van hun idealen of hebben ze allemaal het zelfde doel?

Als we deze dingen zouden weten zouden we inzicht kunnen geven in het proces van docenten zodat andere docenten geïnspireerd zouden kunnen worden, studenten begrijpen waar hun docenten mee bezig zijn en hun ouders snappen waarom er bepaalde dingen in de klas gebeuren. Hopelijk creëren we zo meer ruimte voor innovatie in het onderwijs, en meer waardevolle ervaringen vanuit het onderwijs voor toekomstige generaties.

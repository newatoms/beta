<img src="https://kidskonnect.com/assets/uploads/2015/01/industrial-revolution.jpg" width=100% />

# Onderwijs in een snel veranderende en technologie afhankelijke wereld

Een groeiend aantal supermarkten wordt tegenwoordig gerund door een handje vol mensen. De Albert Heijn op het Weteringscircuit in Amsterdam is er zo één. De supermarkt wordt geëxploiteerd zonder lopende banden en zonder kassa-medewerkers zoals we die kennen. Slechts vier functies zijn niet geautomatiseerd. Er is nog één iemand die verward kijkende mensen (en dat zijn er veel) bij het *zelfscannen* helpt, één balie-medewerker, een manager en nog een paar vakkenvullers.

De interactie met de wereld om ons heen en hoe wij deze begrijpen is de laatste decennia enorm veranderd. Technologie helpt ons om taken makkelijker te maken. Dit betekent echter niet dat de wereld om ons heen ook makkelijker te begrijpen is.

Buiten de gebaande paden en kaders denken helpt het onderwijs te innoveren, te vernieuwen en helpt leerlingen zich voor te bereiden op de toekomst. Bij de Nederlandse School begrijpen we dat we in een veranderende wereld docenten hierin mee moeten nemen. Wij willen graag weten hoe de leiding van scholen nadenkt over de snel veranderende en technologie afhankelijke wereld.

* Is het belangrijk dat leerlingen interesses ontwikkelen voor technologie? Zo ja, zorgt de huidige lesstof hier voldoende voor?

* Hoe kan een school flexibel meebewegen met een veranderende wereld terwijl hij wel binnen de regels van het systeem moet blijven?

* Waarom is informatica nooit een belangrijk vak geworden?

* De wereld waar we aan deelnemen bestaat steeds meer op het web. Zou er meer ruimte moeten komen voor praktisch technische vakken, zoals programmeren?

Ben jij iemand die met ons in gesprek wilt gaan om er samen achter te komen hoe we huidige leerlingen kunnen voorbereiden op een toekomst vol technologie? Neem dan [contact](helpdesk@newatoms.com) met ons op voor een telefonisch interview.

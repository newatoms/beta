<img src="https://kidskonnect.com/assets/uploads/2015/01/industrial-revolution.jpg" width=100% />

# Onderwijs in een snel veranderende en technologie afhankelijke wereld

Een groeiend aantal supermarkten wordt tegenwoordig gerund door een handje vol mensen. De Albert Heijn op het Weteringscircuit in Amsterdam is er zo één. De supermarkt wordt geëxploiteerd zonder lopende banden en zonder kassa-medewerkers zoals we die kennen. Slechts vier functies zijn niet geautomatiseerd. Er is nog één iemand die verward kijkende mensen (en dat zijn er veel) bij het *zelfscannen* helpt, één balie-medewerker, een manager en nog een paar vakkenvullers.

De interactie met de wereld om ons heen en hoe wij deze begrijpen is de laatste decennia enorm veranderd. Alhoewel technologie ons helpt om taken makkelijker te maken, betekent dit niet dat het leven voor iedereen makkelijker wordt.

Net zoals het automatiseren van de Albert Heijn in Nederland, worden er wereldwijd steeds meer banen overgenomen door computerprogramma's en machines.

We zijn rond 1750 door een soortgelijk process heen gegaan, waarbij tijdens de industriele revolutie waanzinnig veel ambachtelijke taken werden overgenomen door machines. Alhoewel de werkomstandigheden van toen ondraaglijk waren, was die periode de grondslag voor de tijd waar wij nu in leven.

Het in onze ogen waanzinnig interesante en belangrijk om na te denken over de mogelijkheden en gevaren die deze veranderingen met zich mee brengen. Hoe kunnen we vanuit het onderwijs toekomstige generaties zo opleiden dat ze een waardevolle bijdragen kunnen leveren aan de maatschappij zonde afhankelijk te zijn van specifieke ambachtelijke vaardigheden.

Om dit voor elkaar te krijgen zou je jezelf kunnen afvragen hoe belangrijk het is dat leerlingen interesses ontwikkelen voor technologie, en hoe kunnen we dat voor elkaar zouden krijgen vanuit het huidige lessysteem.

Het is interesant om te kijken naar hoe scholen zich in het algemeen kunnen bewegen in het huidige lessysteem. Kunnen ze mee komen met de tijd, of hinderd het systeem hun flexibiliteit en vermogen om te innoveren? Zijn er manieren om dit te voorkomen?

Daarnaast is het interessant om te kijken naar de rol van informatica heeft in het huidige lessysteem, en hoe deze is veranderd over de afgelopen jaren. Leren we kinderen nog de basis van het gebruiken van een computer, of is dat iets wat natuurlijk voor ze komt.

De wereld waar we aan deelnemen bestaat steeds meer op het web. Hoe belangrijk is het dat kinderen van jongs af aan begrijpen hoe programmas tot stand komen en werken? Moeten ze begrip krijgen voor de werking van het internet, programeren en software ontwikkeling?

Al deze vragen zijn van groot belang zijn voor de ontwikkeling van de hedendaagse leerling, maar waren totaal onbekend in de tijd dat de meeste huidige docenten zijn opgeleid. Hoe kan je als docent voldoen aan de behoeftes van je leerlingen en een generatie onafhankelijke mensen opleiden die een waardevolle bijdragen kunnen leven aan de hedendaagse en toekomstige maatschappij?

Ben jij iemand die met ons in gesprek wilt gaan om er samen achter te komen hoe we huidige leerlingen kunnen voorbereiden op een toekomst vol technologie? Neem dan [contact](helpdesk@newatoms.com) met ons op voor een telefonisch interview.

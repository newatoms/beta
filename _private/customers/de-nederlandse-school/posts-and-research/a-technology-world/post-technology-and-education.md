<img src="https://kidskonnect.com/assets/uploads/2015/01/industrial-revolution.jpg" width=100% />

# Onderwijs in een snel veranderende en technologie afhankelijke wereld

Een groeiend aantal supermarkten wordt tegenwoordig gerund door een handje vol mensen. De Albert Heijn op het Weteringscircuit in Amsterdam is er zo één. De supermarkt wordt geëxploiteerd zonder lopende banden en zonder kassa-medewerkers zoals we die kennen. Slechts vier functies zijn niet geautomatiseerd. Er is één iemand die verward kijkende mensen (en dat zijn er veel) bij het *zelfscannen* helpt, één balie-medewerker, een manager en nog een paar vakkenvullers.

De interactie met de wereld om ons heen en hoe wij deze begrijpen is de laatste decennia enorm veranderd. Alhoewel technologie ons helpt om taken makkelijker te maken, betekent dit niet dat het leven voor iedereen makkelijker wordt.

Net zoals het automatiseren de kassa's van de Albert Heijn in Nederland, worden er wereldwijd steeds meer banen overgenomen door computers.

We zijn tussen 1750 en 1850 door een soortgelijk proces heen gegaan, waarbij tijdens de industriële revolutie waanzinnig veel ambachtelijke taken werden overgenomen door machines. Alhoewel de werkomstandigheden van toen ondraaglijk waren, was die periode de grondslag voor de tijd waar wij nu in leven.

Het is volgends ons waanzinnig belangrijk om na te denken over de mogelijkheden en gevaren die deze veranderingen met zich meebrengen. Hoe kunnen we vanuit het onderwijs toekomstige generaties zo opleiden dat ze een waardevolle bijdrage kunnen leveren aan de maatschappij zonder afhankelijk te zijn van specifieke ambachtelijke en technische vaardigheden?

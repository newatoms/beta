Beste Carin Zandbergen,

In de schoolgids van het Mill-Hillcollege 2014 - 2015 heeft u het over het thema "Leren Navigeren" waarbij u nadruk legt op het belang van vaardigheden zoals creativiteit, probleemoplossend vermogen en ICT-geletterdheid om te kunnen functioneren in de 21e eeuw. Wij zijn zeer benieuwd hoe "Leren navigeren" tot nu toe is gegaan en hoe jullie vanuit deze ervaringen van het afgelopen jaar naar de toekomst van het onderwijs in de 21e eeuw kijkt.

Even voorstellen: De komende maanden schrijven wij artikelen voor de website van de Nederlandse School (een aantal docenten van het Mill-Hillcollege volgen bij de Nederlandse School masterclasses). Met deze artikelen willen we laten zien wat het programma van de Nederlandse School teweegbrengt en bieden we een podium voor de meningen en ervaringen van docenten en scholen.

Eén van deze artikelen laat zien hoe scholen omgaan met een snel veranderende en van technologie afhankelijke wereld. Wij zijn, gezien uw thema 'leren navigeren', zeer geïnteresseerd in uw kijk op dit thema. Hiervoor zouden we graag een kort telefonisch interview met u willen afleggen van ongeveer 25 minuten.

Als u liever de antwoorden op onze vragen wilt geven via email kan dat natuurlijk ook.
Wij horen graag of u ons hierbij zou willen helpen, en wanneer dat voor u het beste uitkomt!

We kijken uit naar uw reactie.
Hartelijke groeten,
Matthijs Mentink

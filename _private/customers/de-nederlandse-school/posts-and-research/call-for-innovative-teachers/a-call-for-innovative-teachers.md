<img src="https://images.unsplash.com/photo-1445539962947-a7199602bd79?ixlib=rb-0.3.5&q=80&fm=jpg&crop=entropy&s=12d9298596ca12ec28f75a05283f4de8" width=100% />


# Misdrijven oplossen in de klas

Velen van ons hebben waanzinnige docenten gehad die een blijvende positieve invloed op ons leven hebben gehad. Vaak hebben wij onszelf afgevraagd in hoeverre deze docenten vanuit eigen goeddunken handelden en of zij zich er van bewust zijn geweest hoe belangrijk ze waren in ons leven.  Voor sommigen is dit Ellis Stevens,  docent maatschappijleer op het Rietveld Lyceum in Doetinchem.

Ellis is docente Maatschappijleer geworden omdat de manier van lesgeven haar erg aanspreekt. “Het is een vak waar je in principe geen boeken voor nodig hebt omdat maatschappijleer heel erg op de actualiteit gebaseerd is.”

## Ellis probeert altijd haar lessen op haar leerlingen te betrekken.

Voor veel leerlingen is het lastig om de relevantie van de lessen die ze op school krijgen in te zien als het geen directe betrekking op hun leven heeft. Daarom probeert Ellis haar lesstof zoveel mogelijk direct op haar leerlingen te betrekken.

“Natuurlijk zijn er wel themas zoals de politiek en de rechtsstaat die leerlingen moeten leren.” De lessen van Ellis zijn daarom vaak gefocused op de vragen die de leerlingen zelf hebben.

Ellis volgt samen met twee collega workshops aan de Nederlandse School waar ze worden aangemoedigd om de inspiratie die ze opdoen in de workshops toe te plassen in de klas. Een van hun toepassingen is dat ze een nieuw vak willen introduceren: *Grote vragen*, daarin gaan ze de drie vakken samenvoegen en hopen ze later andere vakken bij-aan laten sluiten.

Met "Grote vragen" proberen Ellis en haar collega's de lesstof tastbaarder te maken voor hun leerlingen door ze op pad te sturen om met de lessen die ze in de klas geleerd hebben, grote vragen op te lossen.

## De eerste opdracht was het oplossen van een fictief misdrijf.

De leerlingen kregen de opdracht om opzoek te gaan naar mensen die hun inzicht zouden kunnen geven in hoe je een misdrijf oplost. Door zo een spannend onderwerp te koppelen aan huidige lesstof, hopen Ellis en haar collega’s de leerlingen te enthousiasmeren en het belang van de lessen in te laten zien.

Nu zijn ze met een Pilot bezig. “Ik heb de leerlingen op pad gestuurd“ Ieder groepje had een misdrijf die zij moesten oplossen, leerlingen moesten zelf experts interviewen zoals de politie en bankmedewerkers. Van al deze interviews moesten ze een filmpje maken. “Kinderen belden uiteindelijk heel stoer op om afspraken te maken voor hun eigen interview met bijvoorbeeld een politieagent.”

## Het oplossen van een misdaad

De keuze van Ellis om de leerlingen een misdaad op te laten lossen is niet een onbekend idee. Er zijn verschillende apps die door particulieren en scholen worden gebruikt om leerlingen virtuele misdaden op te laten lossen.

Zo laat de Groene hart school hun leerlingen misdaden via een [app](http://www.groenehartscholen.nl/rijnwoude/2014/11/06/historische-misdaden-oplossen-met-ipad-3/) oplossen. "Leerlingen zijn op deze manier bezig met digital storytelling, waarbij ze hun misdaad stukje voor stukje ontrafelen".

Ook de politie heeft zelf een spelletje ontworpen dat burgers in staat stelt om via social media actief bij te dragen aan het oplossen van lopende zaken. “Feitelijk doen we zo een beroep op de creativiteit, de denkkracht en de kennis van een potentieel heel grote groep spelers.” - Elma Bos in [de Stentor](http://socialmediadna.nl/recherche-game/).

Het oplossen van een misdaad is in feite een grote puzzel. Door leerlingen hieraan te laten werken stimuleer je hun actief buiten de lijntjes te denken, kritisch te zijn en oplossing gericht te denken. Allemaal vaardigheden die zowel binnen als buiten school erg belangrijk zijn.

Ellis en haar collega's maken geen gebruik van apps of computerspelletjes maar sturen hun leerlingen met twee opdrachten op pad: interview mensen die je kunnen helpen in het oplossen van een misdaad en monteer dit tot een mooi kloppend geheel. Op deze manier maken ze net zoals bij de digitale variant gebruik van de spanning en opwinding die komt kijken bij het oplossen van een misdaad, maar geven ze de leerlingen meer ruimte om hun eigen invulling te geven aan de opdracht. Alhoewel het natuurlijk heerlijk is voor de leerlingen om zelf te bepalen wat ze met de opdracht doen, verijst en leert het hun ook veel over het stellen van prioriteiten en deadlines, iets dat vrijwel ongeroerd raakt met een app. En je krijgt natuurlijk de mogelijkheid om elementen toe te voegen zoals film.

## Leren door te filmen

Door de leerlingen de opdracht te geven om de interviews te filmen en te monteren ontstaat er veel ruimte voor zelfreflectie, en wordt het belang van voorruitplannen extra duidelijk. Pas op het moment dat de verschillende elementen samenkomen zie je wat er ontbreekt, en leer je waar je de volgende keer op zou kunnen letten. Dit geldt natuurlijk niet alleen voor film.

Daarnaast krijgen ze door het interviewen, filmen en monteren inzicht in de werking van media en leren ze onder andere dat de volgorde waarin je geïnterviewden aan het woord laat zeer bepalend is voor de boodschap die het filmpje overbrengt.

De realisatie dat film geen directe weergave is van de realiteit en door de maker wordt gevormd, is van fundamenteel belang om "als –jonge– burger te kunnen deelnemen aan de van media doordrenkte maatschappij" - Raad voor Cultuur, 2005.

## De evaluatie

Alhoewel Ellis de pilot nog uitgebreid wilt gaan evalueren was het nu al een zeer waardevolle ervaring. "Ik heb hiervan geleerd dat leerlingen door dit soort opdrachten enthousiast raken."

>"Ik heb wel al gemerkt dat het belangrijk is dat je veel structuur in de lesstof aanbrengt."

Door het enthousiasme van de leerlingen was niet alles altijd even duidelijk. “Ze gingen met de eerste opdrachten goed aan de slag, maar toen het filmpje uiteindelijk af moest zijn hadden was het niet voor iedereen duidelijk dat er ook gemonteerd had moeten worden.”

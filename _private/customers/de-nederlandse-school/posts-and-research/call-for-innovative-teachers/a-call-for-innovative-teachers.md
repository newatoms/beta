<img src="https://images.unsplash.com/photo-1445539962947-a7199602bd79?ixlib=rb-0.3.5&q=80&fm=jpg&crop=entropy&s=12d9298596ca12ec28f75a05283f4de8" width=100% />


# Misdrijven oplossen in de klas

Bij de Nederlandse School zijn wij bezig om docenten aan te moedigen om te innoveren in het onderwijs. Een van deze docenten is Ellis Stevens, docent maatschappijleer op het Rietveld Lyceum in Doetinchem. Zij heeft voor dit vak gekozen omdat de manier van lesgeven in dit vak haar erg aanspreekt.

> Het is een vak waar je in principe geen boeken voor nodig hebt omdat maatschappijleer heel erg op de actualiteit gebaseerd is.

Het is voor leerlingen makkelijker om te leren als de stof direct in hun belevingswereld past. Daarom probeert Ellis haar lesstof zoveel mogelijk direct op haar leerlingen te betrekken.

## Nieuwe vakken ontstaan

Ellis volgt samen met twee collega's workshops aan de Nederlandse School. Hierin worden ze aangemoedigd om de inspiratie die ze opdoen in de workshops toe te passen in de klas. Een van die toepassingen is dat ze een nieuw vak willen introduceren: *Grote vragen*. In dit vak gaan ze drie vakken samenvoegen en hopen ze er later andere erbij aan te laten sluiten.

Met "Grote vragen" proberen Ellis en haar collega's de lesstof tastbaarder te maken voor de leerlingen door ze op pad te sturen om, met de lessen die ze in de klas geleerd hebben, grote vragen op te lossen.

## Het oplossen van een fictief misdrijf als eerste opdracht

De leerlingen kregen de opdracht om opzoek te gaan naar mensen die hun inzicht zouden kunnen geven in hoe je een misdrijf oplost. Door zo'n spannend onderwerp te koppelen aan huidige lesstof, hopen Ellis en haar collegaâ€™s de leerlingen te enthousiasmeren en het belang van de lessen in te laten zien.

Nu zijn ze met een pilot bezig.

> Ik heb de leerlingen op pad gestuurd. Ieder groepje had een misdrijf die zij moesten oplossen, leerlingen moesten zelf experts interviewen zoals de politie en bankmedewerkers. Van al deze interviews moesten ze een filmpje maken. Kinderen belden uiteindelijk heel stoer op om afspraken te maken voor hun eigen interview met bijvoorbeeld een politieagent.

## Het oplossen van misdaden als les op scholen


De keuze van Ellis om de leerlingen een misdaad op te laten lossen is niet een geheel nieuw idee. Er zijn verschillende apps die door particulieren en scholen worden gebruikt om leerlingen virtuele misdaden op te laten lossen.

Zo laat de Groene hart school hun leerlingen misdaden via een [app](http://www.groenehartscholen.nl/rijnwoude/2014/11/06/historische-misdaden-oplossen-met-ipad-3/) oplossen.

> Leerlingen zijn op deze manier bezig met digital storytelling, waarbij ze hun misdaad stukje voor stukje ontrafelen.

Ook de politie heeft zelf een spelletje ontworpen dat burgers in staat stelt om via social media actief bij te dragen aan het oplossen van lopende zaken.

Elma Bos, strategisch adviseur van de korpschef Nationale Politie, in [de Stentor](http://socialmediadna.nl/recherche-game/):
> Feitelijk doen we zo een beroep op de creativiteit, de denkkracht en de kennis van een potentieel heel grote groep spelers.

Het oplossen van een misdaad is in feite een grote puzzel. Door leerlingen hieraan te laten werken stimuleer je hun actief buiten de lijntjes te denken, kritisch te zijn en oplossing gericht te denken. Allemaal vaardigheden die zowel binnen als buiten school erg belangrijk zijn.

## Wat Ellis en haar collega's anders doen

Ellis en haar collega's maken geen gebruik van apps of computerspelletjes maar sturen hun leerlingen met twee opdrachten op pad: interview mensen die je kunnen helpen in het oplossen van een misdaad en monteer dit tot een mooi kloppend geheel. Op deze manier maken ze net zoals bij de digitale variant gebruik van de spanning en opwinding die komt kijken bij het oplossen van een misdaad, maar geven ze de leerlingen meer ruimte om hun eigen invulling te geven aan de opdracht.

Alhoewel het natuurlijk heerlijk is voor de leerlingen om zelf te bepalen wat ze met de opdracht doen, vereist en leert het hun ook veel over het stellen van prioriteiten en deadlines, iets dat vrijwel ongeroerd raakt met een app.

# Innovatie in de klas

Velen van ons hebben waanzinnige docenten gehad die een blijvende positieve invloed op ons leven hebben gehad. Vaak hebben wij onszelf afgevraagd in hoeverre deze docenten vanuit eigen goeddunken handelden en of ze zich er van bewust zijn geweest hoe belangrijk ze waren in ons leven.  

Wij willen graag meer inzicht krijgen in de gedachtegang van docenten die proberen te innoveren in het onderwijs. Wat vinden ze belangrijk in het onderwijs, voldoet het huidige onderwijssysteem aan hun verlangens, wat doen ze zelf om hun studenten te helpen ontwikkelen en waar halen ze hun inspiratie vandaan? Hoe gaan mededocenten om met hun projecten en toevoegingen op het lesprogramma en hoe staat hun school tegenover hun visie?

## Op deze school is er alle ruimte om een geheel nieuw vak te introduceren

Ellis Stevens is docent maatschappijleer op het Rietveld Lyceum in Doetinchem. Zij volgt samen met de docenten van natuurkunde en CKV workshops aan, en doen opdrachten voor de Nederlandse School.

> "We willen dit nieuwe vak waarschijnlijk **Grote vragen** noemen"

"Een onderdeel dat wij zelf bedacht hebben is dat we een nieuw vak gaan introduceren. Dat vak willen we waarschijnlijk *Grote vragen* noemen. Daarin gaan maatschappijleer en CKV sowieso samen en daar willen we andere vakken bij aan laten sluiten. Op het Rietveld Lyceum is daar alle ruimte voor om deze experimenten daadwerkelijk te gaan starten."   

Bij "Grote vragen" proberen Ellis en haar collega's de lesstof van meerdere vakken samen te voegen om zo leuker en efficiënter les te kunnen geven. Door vakken te combineren en toe te passen op relevante en actuele vragen creëer je een context voor de leerlingen waarin dat wat ze leren direct toepasbaar en relevant is.

Ellis is docente Maatschappijleer geworden om dat de manier van lesgeven haar erg aansprak. “Het is een vak waar je in principe geen boeken voor nodig hebt omdat maatschappijleer heel erg op de actualiteit gebaseerd is.”
Voor veel leerlingen is het lastig om de relevantie van de lessen die ze op school krijgen in te zien als het geen directe betrekking tot hun leven heeft. “Natuurlijk zijn er wel themas zoals de politiek en de rechtsstaat die leerlingen moeten leren.” Daarom probeert Ellis haar les stof zoveel mogelijk direct op haar leerlingen te betrekken “Mijn lessen gaan ook heel erg over wat voor vragen leerlingen zelf hebben”.

Met "Grote vragen" proberen Ellis en haar collega's op dezelfde manier de lesstof tastbaarder te maken voor hun leerlingen door ze op pad te sturen om met de lessen die ze in de klas geleerd hebben, grote vragen op te lossen.

De eerste opdracht was het oplossen van een fictieve misdrijf. De leerlingen kregen de opdracht om op zoek te gaan naar mensen die hun inzicht zouden kunnen geven in hoe je een misdrijf oplost. Door zo een spannend onderwerp te koppelen aan huidige lesstof, hopen Ellis en haar collega’s de leerlingen te enthousiasmeren en het belang van de lessen in te laten zien.


## Leren hoe de maatschapij werkt door een 'misdrijf' op te lossen

Stevens heeft een pilot getest op haar klassen waar de lesstof op een andere manier wordt geleerd dan uit een boek.

"Ik heb de leerlingen op pad gestuurd. Ieder groepje had een misdrijf dat ze moesten oplossen. Leerlingen moesten zelf experts interviewen zoals de politie en bankmedewerkers. Van al deze interviews moesten ze een filmpje maken. Leerlingen belden uiteindelijk heel stoer en zelfstandig op om afspraken te maken voor hun eigen interview met bijvoorbeeld een politie agent."

"Ik heb hiervan geleerd dat leerlingen door dit soort opdrachten enthousiast raken. Ze gingen met de eerste opdrachten goed aan de slag, maar toen het filmpje uiteindelijk af moest zijn hadden sommigen niet door dat interviewen alleen niet genoeg was, maar dat het filmpje ook af moest zijn gemonteerd en wel."

> "Ik heb wel al gemerkt dat het belangrijk is dat je veel structuur in de lesstof aanbrengt."

Stevens moet de opdracht nog evalueren met haar leerlingen. "Ik heb wel al gemerkt dat het belangrijk is dat je veel structuur in de lesstof aanbrengt. Deze evaluaties zijn belangrijk om vervolgens te bepalen of we de pilot een terugkerend onderdeel maken.

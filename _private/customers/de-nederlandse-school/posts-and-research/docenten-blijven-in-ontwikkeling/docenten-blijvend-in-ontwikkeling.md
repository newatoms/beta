<img src="https://upload.wikimedia.org/wikipedia/commons/0/05/France_in_XXI_Century._School.jpg" width=100% />

# Docenten blijven in ontwikkeling

We leven in een tijd waar alles snel verandert. Als één van de doelen van onderwijs is om leerlingen voor te bereiden op de arbeidsmarkt, kan je je afvragen of deze markt nog dezelfde behoefte heeft na het behalen van je diploma. Daarom is het belangrijk om als onderwijsinstelling je studenten het vermogen te geven om met de tijd mee te komen, ongeacht de nieuwe onbekende dingen die op hun pad komen. Het grootste gedeelte van deze last komt terecht op de schouders van de docenten, zonder dat deze er altijd op zijn voorbereid.

Docenten zijn degenen die in direct contact staan met hun leerlingen en als eerste zullen merken of de lesstof die zij geven aansluit bij het leven en behoeften van hun leerlingen. Hoe zorg je als docent dat je je lessen zodanig in kan richten dat ze relevant zijn voor de tijd waarin hun leerlingen leven, en tegelijkertijd nog steeds relevant zijn als ze je school verlaten?

Een goede docent zijn is al moeilijk genoeg, maar het vermogen hebben om jezelf te blijven ontwikkelen zodat je je leerlingen de kans kan geven op een positieve toekomst is nog veel complexer.

## Hoe blijven Gerdien en Elise zich ontwikkelen?

We hebben gesproken met Elise Bouwman, docente Frans en Gerdien Ort, docente Nederlands. Zij volgen masterclasses bij de Nederlandse School en zijn altijd actief bezich met hun eigen ontwikkeling als docent.

## Geef les vanuit je enthouiastme

> Als ik dan de enquêtes bekijk die ik heb afgenomen onder mijn leerlingen dan is het juist dat mijn enthousiasme zo ontzettend motiverend is dat zij daardoor voor en aangespoord om verder te gaan. Gerdien

Door als docent enthousiast te zijn over jou vak laat je zien dat jij de stof echt belagrijk vindt. Daarnaast leg je, als je enthousiast uitlegt, ook uit waarom jij er enthousiast van wordt. Het aanreiken van handvaten en een kader schetsen waarin de stof tot leven komt is erg belangrijk voor de leerlingen.

> Dus er zit bij mij eigenlijk een dubbele passie in, aan de ene kant mensen liefde voor het vak bijbrengen, maar vooral ook, laten zien dat taal een middel is om mensen te ontmoeten, Elise

> Wat ik door de Nederlandse School heb meegekregen, wat eigenlijk de katalysator is geworden, is dat je het ook gewoon zelf kan doen. Je mag veel meer lef tonen daarin, je mag veel meer de creativiteit opgaan, je kunt veel meer mensen van buiten erbij te betrekken, je hoeft het niet allemaal zelf te doen en dat is het mooie

Een manier om dit enthousiastme over te laten komen is om de les niet teveel voor te bereiden.
> Zodra je gaat voorbereiden in lesplannen dan zit je zo vast. Dan is er geen ruimte meer voor creativiteit en dat heb je juist zo nodig in een lesuur, Gerdien.

Bij mededocenten is het soms handig om het enthousiastme te temperen valt Gerdien op:

> ...maar docenten moet je op een andere manier daarbij betrekken. je moet het zinvol maken, dat is nog wel een spanningsveld, daar moet je goede wegen voor vinden.

Natuurlijk moet je het bij leerlingen ook zinvol maken maar de reden waarom het zinvol is verschilt.

## Zorg dat je geïnspireerd blijft

Om het overbrengen van het enthousiastme vast te houden over tijd is het belangrijk om zelf geïnspireerd te blijven. Elise en Gerdien doen dit beide door de huidige actualiteit te verwerken in de lessen en door veel met onbekenden te praten.

Elise behandelt fragmenten van de Franse radio in de klas. In de lagere klassen ontleden ze waar de stof over gaat terwijl in de hogere klassen er gediscussieerd wordt over de betekenis van het fragment in een grotere context.
Door het nieuws als lesstof te gebruiken leert zij nieuwe inzichten van de leerlingen en kan zij meer meegeven aan de leerlingen dan 'alleen' de Franse taal.

Ook Gerdien wisselt in de stof die zij in haar klas bespreekt.
> Ik weet als het ware een eindpunt wat ik moet bereiken... maar welke route we nemen dat gaat bij mij nog wel eens heel erg verschillend.

Zowel Gerdien als Elise hebben gemerkt dat de Nederlandse School ervoor heeft gezorgd dat zij meer gesprekken met anderen hebben.

>Ik heb met journalisten onder andere van de groene Amsterdammer samengewerkt, ik ken een kunstenaar waar ik op een andere manier mee samengewerkt heb, ik heb ouders ingeschakeld en thuis uitgenodigd, Gerdien

Daarnaast heeft zij op eigen initiatief ook contact gezocht met oud leerlingen
>Oud leerlingen die dus van school af zijn en die dus terugkijken maar wel vanuit een ervaring dat ze midden in hun studie zitten, die zitten midden in een studie en dan zeg ik ja oké wat heb je gehad aan Nederlands, wat kan anders, Gerdien

Maar ook gesprekken met andere docenten kunnen veel opleveren.

> Joh ik heb gehoord dat leerlingen jou goed vinden, wat doe jij?” Dan zegt een collega kom maar gewoon kijken, Gerdien.


## Baseer je lesstof op wat er in de wereld speelt

Gerdien: “Ik ben van meer actualiteiten op de hoogte dan dat ik was, omdat er ook zoveel is. De Nederlandse school biedt daar wel een hele grote broedplaats voor aan zeg maar.”

Elise:  “...toen ik Frans begon te leren haalde  ik alleen 3en 4en. Dus ik heb ook meegemaakt hoe verschrikkelijk de taal is. ... Ik heb toen via een Frans meisje dat bij ons kwam logeren Frans geleerd. En daarna ja, eigenlijk ontdekt dat ik het een hele mooie taal vond...

Elise: “...nadenken over verschillende kanten van de wereld. Dat doe ik vanuit Franstalige landen .. maar ik bijvoorbeeld als Alpha niet denk vanuit een technisch perspectief en ik vind het dan razend interessant om naar een avond te gaan over technische start-ups. Omdat dat voor mij weer een wereld ontsluit eigenlijk ... die ik niet in me heb, maar die ik wel mee kan nemen in mijn lessen. En als ik kijk naar de bovenbouw lesklas 5/6 dan gaat het heel erg om de inhoud, dan hebben ze echt het niveau van het Frans dat ze kunnen discussiëren in het Frans, en dan hebben we het over.”

# Blijf in ontwikkeling

Als mens wordt je sterk beïnvloed door gesprekken met anderen. Door regelmatig nieuwe mensen te spreken krijg je nieuwe inzichten en krijg je de kans om te reflecteren hoe je over dingen denkt. Zo halen Elise en Gerdien dagelijks inspiratie uit het praten met zowel bekenden, leerlingen, mededocenten, familie en vrienden, als met onbekenden, kunstenaars, wetenschappers, journalisten...
Op die manier zorgen zij ervoor dat ze zich zowel op micro niveau, het kiezen van een onderwerp voor een les, als op macro niveau, hoe kan het educatiesysteem verbeterd worden, blijven ontwikkelen.

> Try to learn something about everything and everything about something. [Thomas Huxley](https://en.wikipedia.org/wiki/Thomas_Henry_Huxley)

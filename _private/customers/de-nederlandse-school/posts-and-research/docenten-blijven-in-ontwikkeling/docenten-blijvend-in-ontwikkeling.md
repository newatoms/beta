<img src="https://upload.wikimedia.org/wikipedia/commons/0/05/France_in_XXI_Century._School.jpg" width=100% />

# Docenten blijven in ontwikkeling

We leven in een tijd waar alles zo snel verandert, dat je je soms zou kunnen afvragen of de arbeidsmarkt nog dezelfde behoefte heeft na het behalen van je diploma. Daarom is het waanzinnig belangrijk om als onderwijsinstelling je studenten het vermogen te geven om met de tijd mee te komen, ongeacht de nieuwe onbekende dingen die op hun pad komen. Het grootste gedeelte van deze last komt terecht op de schouders van de docenten, zonder dat deze er altijd op zijn voorbereid.

Docenten zijn degenen die in direct contact staan met hun leerlingen en als eerste zullen merken of de lesstof die zij geven aansluit bij het leven en behoeften van hun leerlingen. Hoe zorg je als docent dat je je lessen zodanig in kan richten dat ze relevant zijn voor de tijd waarin hun leerlingen leven, en tegelijkertijd nog steeds relevant zijn als ze je school verlaten?

Een goede docent zijn is al moeilijk genoeg, maar het vermogen hebben om jezelf te blijven ontwikkelen zodat je je leerlingen de kans kan geven op een positieve toekomst is nog veel complexer. Wij zijn op zoek naar docenten die het belang van zelfontwikkeling met ons zouden willen delen, en inzicht kunnen geven in hoe ze dat zelf doen. We zijn benieuwd naar hun ervaringen, ideeeën en behoeftes. Het gaat hierbij om een kort telefonisch interview van ongeveer 20 minuten waar de volgende vragen aan bod zouden kunnen komen:

* Hoe heeft jouw opleiding je voorbereidt op de lessen die je nu geeft
* Hoe zorg je dat je lessen relevant blijven voor je leerlingen, zowel nu als later?
* Waar haal je je kennis en inspiratie vandaan om te weten waar je leerlingen behoefte aan hebben?
* Waarom is het belangrijk om je skills te verbeteren?
* Hoeveel tijd besteed je eigenlijk aan zelfontwikkeling op het gebied van educatie?
* Hoe vaak heb je het over lesgeven met mensen buiten het onderwijs (partner, familie etc.)?
* Hoe denken zij hierover, en hoe schaart dat met je eigen opvattingen?
* Hoe kijkt de school waar je lesgeeft hier tegenaan, heb je daar wel eens discussies over?
* Kunnen je leerlingen invloed op hun leven uitoefenen met de lesstof die je ze geeft, hebben jullie het daar wel eens over?
* In hoeverre heb je inzicht in het leven van de studenten, en heeft dat invloed op hoe je les geeft?
* Ga je wel eens naar workshops buiten de Nederlands School?

Op een aantal van deze vragen heeft Gerdien Ort, docente Nederlands, ons wat antwoorden gegeven:

“Zodra je gaat voorbereiden in lesplannen dan zit je zo vast. Dan is er geen ruimte meer voor creativiteit en dat heb je juist zo nodig in een lesuur.”

“Wat ik door de Nederlandse School heb meegekregen, wat eigenlijk de katalysator is geworden, is dat je het ook gewoon zelf kan doen. Je mag veel meer lef tonen daarin, je mag veel meer de creativiteit op gaan, je kunt veel meer mensen van buiten erbij te betrekken, je hoeft het niet allemaal zelf te doen en dat is het mooie. Zo hebben we in onze sectie besloten om bijvoorbeeld in vwo 5 een lesmethode af te schaffen en daar ben ik bijvoorbeeld een heel groot voorstander van in de bovenbouw van HAVO VWO…”

“Ik heb met journalisten onder andere van de groene Amsterdammer samengewerkt, ik ken een kunstenaar waar ik op een andere manier mee samengewerkt heb, ik heb ouders ingeschakeld en thuis uitgenodigd, ik ben met een aantal om de tafel gaan zitten die vanuit eigen expertise zeiden van ja dit en dit zou ook zo mooi zijn als dat op school zou gebeuren kan dat? Dan gaan we het er over hebben gaan we nadenken en er over sparren.”

“Ik ben van meer actualiteiten op de hoogte dan dat ik was, omdat er ook zoveel is. De Nederlandse school biedt daar wel een hele grote broedplaats voor aan zeg maar.”

“Ik werk ook met oud leerlingen. Oud leerlingen die dus van school af zijn en die dus terugkijken maar wel vanuit een ervaring dat ze midden in hun studie zitten, die zitten midden in een studie en dan zeg ik ja oké wat heb je gehad aan Nederlands, wat kan anders. Wat gaat je goed en dat is heel tof.”

“Als ik dan de enquetes bekijk die ik heb afgenomen onder mijn leerlingen dan is het juist dat mijn enthousiasme zo ontzettend motiverend is dat zij daardoor voor en aangespoord om verder te gaan.”

“Iemand zei ik heb nog nooit zoveel geleerd bij Nederlands maar dat komt door wat we doen in de lessen.”

“...dus ik heb nu geleerd dat als ik maar niet te enthousiast ben, dat ik ze wel weer warm krijg. Het is iets totaal anders dan met leerlingen. leerlingen doen alles voor mij, maar docenten die moet je op een andere manier daarbij bertrekken. je moet het zinvol maken, dat is nog wel een spanningsveld, daar moet je een goeie wegen voor vinden.”

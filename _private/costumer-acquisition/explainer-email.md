Hoi Vera,

Zoals beloofd, hierbij wat informatie over content.supply en het testtraject dat wij graag met jullie zouden willen ingaan!

Content.supply is een app waarmee je een redactieteam kan inhuren en aansturen voor het maken van blog posts. Het doel: Het creëren van hoge kwaliteit content voor zo min mogelijk gedoe. 

Hoe werkt de app:
Door verschillende vragen te beantwoorden wordt er een redactieformule gecreëerd die bepaalt wat voor blogposts we zullen maken.
Hierna formuleren wij 'pitches', ideeën voor blogposts. De goedgekeurde pitches worden omgezet in op maat gemaakte blogposts. De posts zullen pas geplaatst worden nadat jullie de ok hebben gegeven, ofwel 'approved' hebben.
Madat eenmalig het formulier is ingevuld krijgen jullie dus met twee korte acties, pitches en posts goed/afkeuren, één blog post per week.

De kosten hiervoor zijn normaal €2000 per maand. 
De testperiode die we met jullie zouden willen aangaan duurt 3 maanden en gedurende deze periode krijgen jullie 80% korting (€400 per maand). Hier staat tegenover dat jullie twee keer met ons zullen samenkomen om feedback te geven. Ook vragen wij of jullie via de live chat in de app feedback kunnen geven als er iets verbeterd kan worden. In deze testfase kunnen er in de app namelijk wat schoonheidsfoutjes zitten.

De eerste betaling is begin maart. Tegen die tijd zullen we netjes een factuur versturen. Na de testperiode zal er een aanbod voor jullie klaarliggen met de optie om het abbonement te verlengen voor een periode van 3 maanden met een korting van 50% (€1000 per maand).

Het lijkt ons super leuk om met jullie content.supply te testen en we verheugen ons nu al op het maken van de content!
Gedurende het gehele proces kunnen jullie ons altijd chatten, bellen of mailen.

Wij hadden de volgende planning bedacht:

1. In de laatste week van februari maken jullie een content.supply account en vullen jullie de configuratie in.

2. In de eerste week van maart staan de eerste pitches voor de blogposts al klaar. In de tweede week van maart zouden we graag met jullie willen afspreken om het proces en het gebruik van de app te bespreken.

3. Derde week van maart: kan de eerste blogpost geplaatst worden. In de app kunnen jullie, waar nodig, reageren op de gemaakte content. 
Nadat de eerste of tweede post geplaatst is zouden wij het fijn vinden om ook weer een uurtje met jullie te zitten.

5. In april en mei zullen we een volledige test run doen waarbij alles via de applicatie gaat.

Dit is een grove planning waar we het altijd nog over kunnen hebben.

Ik hoop je zo genoeg te hebben geïnformeerd!
Hartelijke groet,
Matthijs

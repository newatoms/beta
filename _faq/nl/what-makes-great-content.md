# Waar moet een goede blogpost aan voldoen?
Steeds meer is er de roep naar *'hoge kwaliteit content'*. Prima, maar wat betekent dit eigenlijk? Hoe haal je de lezer binnen en hoe laat je niet meer los? Na toepassing van de onderstaande tips is de kans groot dat jouw blogpost gelezen en gedeeld wordt.   

## Originaliteit & geloofwaardigheid 
Goede content is origineel. [Content Farms](https://en.wikipedia.org/wiki/Content_farm) zijn niet meer van deze tijd en zoekmachines, waaronder Google, worden steeds beter met het identificeren van deze 'clickbate sites' en worden laag gewaardeerd. Originele content wordt veel eerder en vaker gedeeld. Bovendien, waarom zou je iets zeggen als je niets te zeggen hebt? 

> Je deelt content omdat je een bepaald doel wil bereiken. Je wil dat het gelezen wordt en dat de lezer er iets van op steekt.

Behalve de originaliteit maakt goede kwaliteit content een bepaalde belofte aan de geloofwaardigheid van de tekst. Als gebruik wordt gemaakt van bronnen moeten deze authoriteit uitstralen. Goede bronnen zijn cruciaal en zorgen ervoor dat de tekst serieus genomen wordt.  

## Vang de lezer en laat niet meer los
Lezers zoeken antwoorden en willen deze steeds sneller vinden. Een goed gestructureerde tekst zorgt voor houvast en lijdt de lezer eerder naar wat zij uit de tekst willen halen. Een overzichtelijke tekst bestaat uit:

* De titel
* Een intro
* Tussenkoppen 
* **Vet** en *cursief*  
* Korte alinea's 
* Duidelijke quotes 

Een sterke en opvallende *titel* is belangrijk om de lezer binnen te halen. Een goede titel prikkelt, het moet nieuwsgierig maken of oproepen tot actie. 
Als je de potentiele lezer met je fantastische titel binnen gehaald hebt, besluit hij/zij vaak om de eerste paar regels van de tekst te lezen, dit brengt ons bij de intro van de tekst. 

> Als de titel en de afbeelding het aas bij het vissen zijn, is het intro de lijn die sterk genoeg moet zijn. 

Het *intro* is de eerste allinea en ondersteunend aan de goed gekozen titel.  Hiermee staat of valt het 'vangen van de lezer'. De lezer scant het intro en beslist in een aantal seconden of het verder leest of niet.

**Vette** en *cursieve* woorden zorgen voor verduidelijking van de besproken begrippen. *Korte alinea's* zijn er om de tekst voor de lezer behapbaar te maken. Terwijl *duidelijke quotes* de lezer uitnodigd om verder te lezen.

## Tijd is relatief 
Volgens Jacob Nielsen van de [Nielsen Norman Group](http://www.nngroup.com/articles/how-long-do-users-stay-on-web-pages/), spendeert de bezoeker gemiddeld iets minder dan een minuut op een webpagina. De bezoeker heeft meestal maar tijd  om een kwart van de tekst te lezen. Als in de content een duidelijk aanbod of een belofte naar voren komt wordt hierbij de potentie om gelezen te worden verhoogt.

Kwaliteit content streeft ernaar de lezer nieuwe inzichten mee te geven over een bepaald onderwerp. De lezer moet iets met de content en het is aan ons de gespendeerde waardevolle tijd goed te benutten.

## Geen afbeelding? Vergeet het...
De mens is een visueel wezen. Onderzoek gedaan door [Skyword](http://www.skyword.com/contentstandard/enterprise-marketing/skyword-study-add-images-to-improve-content-performance/) wees uit dat gemiddeld genomen de kans met **94%** toe neemt dat iemand een artikel bekijkt met een afbeelding dan een artikel zonder afbeelding. Foto's en illustraties maken samen met de juiste titel nieuwsgierig.  

> 94% is de groei die een artikel gemiddeld doormaakt als het een relavante hoofd-afbeelding bezit dan als het dat niet heeft.

Belangrijk is, dat afbeeldingen alleen iets toevoegen als zij dienend zijn voor het geschreven stuk. De afbeeldingen moeten een zekere mate van context creëren. 
  
Bij onze content developers stromen al deze vaardigheden door de aderen. Daarnaast werkt ieder van ons aan elke post, zo heeft elke content developer een andere skill die bij elkaar samen komen om de best mogelijke content te creëren. 

## Keuze feature afbeelding (met juiste cc):

* [Vissers boot](https://www.flickr.com/photos/mr_t_in_dc/3157822073)
* [Visnet 1](https://www.pexels.com/photo/fishing-net-4004/)
* [Visnet 2](https://www.pexels.com/photo/fishing-village-port-net-4006/)
* [Vissers](https://en.wikipedia.org/wiki/Fishing#/media/File:Stilts_fishermen_Sri_Lanka_02.jpg)
* [School vissen](https://www.flickr.com/photos/michaelmalz/4688274739/in/photostream/) 




---
question: Waar moet een goede blogpost aan voldoen?
---
![Fishing boat](/images/fishing-boat-medium.jpg)

Hoe haal je de lezers binnen en hoe laat je ze niet meer los? Steeds meer is er de roep naar *'hoge kwaliteit content'*. Prima, maar wat betekent dit eigenlijk? Hier onder staat waar wij rekening mee houden. Al deze tips zorgen er voor dat de content die wij maken gelezen en gedeeld wordt.

## Originaliteit & geloofwaardigheid 
Goede content is origineel. [Content Farms](https://en.wikipedia.org/wiki/Content_farm) zijn niet meer van deze tijd. Zoekmachines, waaronder Google, worden steeds beter in het identificeren van deze 'clickbate sites' en worden ook laag gewaardeerd. Originele content wordt sneller en vaker gedeeld. Bovendien, waarom zou je iets zeggen als je niets te zeggen hebt?

> Je deelt content omdat je een bepaald doel wil bereiken. Je wil dat het gelezen wordt en dat de lezer er iets van opsteekt. 

Behalve de originaliteit maakt goede kwaliteit content een bepaalde belofte aan de geloofwaardigheid van de tekst. Als gebruik wordt gemaakt van bronnen moeten deze autoriteit uitstralen. Goede bronnen zijn cruciaal en zorgen ervoor dat de tekst serieus genomen wordt.

## Vang de lezer en laat niet meer los
Lezers zoeken antwoorden en willen deze steeds sneller vinden. Een goed gestructureerde tekst zorgt voor houvast en leidt de lezer op een goede, snelle manier naar wat zij uit de tekst willen halen. Een overzichtelijke tekst bestaat uit:

* De titel
* Een intro
* Tussenkoppen 
* **Vet** en *cursief*  
* Korte alinea's 
* Duidelijke quotes 

Een sterke en opvallende *titel* is belangrijk om de lezer binnen te halen. Een goede titel prikkelt, moet nieuwsgierig maken en oproepen tot actie. Bij krantenkoppen is de titel de belangrijkste factor is voor het lezen van het artikel. Digitaal geldt dit ook.

Als je de potentiele lezer met je fantastische titel binnen gehaald hebt, besluit hij/zij vaak om de eerste paar regels van de tekst te lezen - wat ons brengt bij de intro van de tekst en het belang ervan. 

> Als de titel en de afbeelding het aas bij het vissen zijn, is het intro de lijn die sterk genoeg moet zijn. 

Het *intro* is de eerste alinea en ondersteunt de goed gekozen titel. Hiermee staat of valt het 'vangen van de lezer'. Lezers scannen het intro en beslissen in een aantal seconden of zij verder lezen of niet.

**Vette** en *cursieve* woorden zorgen voor verduidelijking van de besproken begrippen. *Korte alinea's* zijn er om de tekst voor de lezer behapbaar te maken. Terwijl *duidelijke quotes* de lezer uitnodigd om verder te lezen.

Volgens Jacob Nielsen van de [Nielsen Norman Group](http://www.nngroup.com/articles/how-long-do-users-stay-on-web-pages/), spendeert de bezoeker gemiddeld iets minder dan een minuut op een webpagina. De bezoeker heeft meestal maar tijd om een kwart van de tekst te lezen. Als in de content een duidelijk aanbod of een belofte naar voren komt wordt hierbij de potentie om gelezen te worden verhoogt. Kwaliteits content streeft ernaar de lezer nieuwe inzichten mee te geven over een bepaald onderwerp. 

Wel moet er een 'call to action' in zitten. Er moet een duidelijk punt zijn waarom het verhaal vertelt wordt. Als bedrijf wil je uiteindelijk dat de lezer de content deelt of verder opzoek gaat naar de diensten of producten die jouw bedrijf aanbiedt.

## Geen afbeelding? Vergeet het...
De mens is een visueel wezen. Onderzoek door [Skyword](http://www.skyword.com/contentstandard/enterprise-marketing/skyword-study-add-images-to-improve-content-performance/) wees uit dat gemiddeld gezien de kans met **94%** toeneemt dat iemand een artikel bekijkt met een afbeelding dan een artikel zonder. Foto's en illustraties maken samen met de juiste titel nieuwsgierig.  

> 94% is de groei die een artikel gemiddeld doormaakt wanneer het een relavante hoofd-afbeelding bezit, in tegenstelling tot een gebrek hieraan.

Belangrijk is, dat afbeeldingen alleen iets toevoegen als zij dienend zijn voor het geschreven stuk. De afbeeldingen moeten een zekere mate van context creëren. Wat, met het oog op verdere toevoegingen van multimedia, een goede leuze is, is niet "form follows content', maar "content follows form".
  
Bij onze content developers stromen al deze vaardigheden door de aderen. Daarnaast werkt ieder van ons aan elke post, waardoor de gevarïeerde kwaliteiten van elke afzonderlijke content developer samenkomen om zo de best mogelijke content te creëren. 

## Goede content is makkelijk te vinden
Door goede SEO — Search Engine Optimization — toe te passen worden blog posts eerder gevonden door zoekmachines als Google. Met de groeiende hoeveelheid content is dit belangrijk zodat jouw boodschap niet ondergesneeuwd wordt.   


*Photo: [Mr.TinDC](https://www.flickr.com/photos/mr_t_in_dc/3157822073) ([CC 2.0](https://creativecommons.org/licenses/by-nd/2.0/))*   
